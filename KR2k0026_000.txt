# -*- mode: mandoku-view; -*-
#+TITLE: 齊乘
#+DATE: 2015-08-24 22:39:47.755249
#+PROPERTY: ID KR2k0026
#+PROPERTY: BASEEDITION WYG    
#+PROPERTY: JUAN 提要
<pb:KR2k0026_WYG_000-1a>¶
欽定四庫全書　　　　　史部十一¶
　齊乗　　　　　　　　　地理𩔖三(都㑹郡縣之/屬)¶
　　提要¶
　　　　(臣/)等謹案齊乗六卷元于欽撰欽字思容青¶
　　　　州人厯官兵部侍郎是書専記輿地凡分八¶
　　　　𩔖曰沿革曰分野曰山川曰郡邑曰古蹟曰¶
　　　　亭館曰風土曰人物叙述簡核而淹貫地志¶
　　　　中之有古法者其中間有舛誤如宋建隆三¶
<pb:KR2k0026_WYG_000-1b>¶
　　　　年改濰州置北海軍以昌邑縣𨽻之乾道三¶
　　　　年復陞濰州又增昌樂𨽻之均見宋史地理¶
　　　　志而是書獨遺漏未載又夀光為古莒國亦¶
　　　　不及詳其他如以華不注為磨笄山以臺城¶
　　　　為在濟南東北十三里顧炎武山東考古錄¶
　　　　皆嘗辯之然欽本齊人援據經史考證見聞¶
　　　　較他地志之但據輿圖憑空言以論斷者實¶
　　　　為詳確可信故向來推為善本卷首有至元¶
<pb:KR2k0026_WYG_000-2a>¶
　　　　五年蘇天爵序亦亟稱之云乾隆四十五年¶
　　　　二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2k0026_WYG_000-3a>¶
齊乘原序¶
齊乘六卷故兵部侍郎于公志齊之山川風土郡邑城¶
郭亭館丘壠人物而作也古者郡各有志中土多兵難¶
書弗克存我國家大德初始從集賢待制趙忭之請作¶
大一綂志蓋欲盡述天下都邑之盛書成藏之祕府世¶
莫得而見焉于公生于齊官于齊考訂古今質以見聞¶
歲乆始克成編辭約而事核公在中朝為御史憲臺都¶
事左司員外郎終益都田賦總管以文雅擅名當時旣¶
<pb:KR2k0026_WYG_000-3b>¶
卒其家蕭然獨遺是書于其子濳余官維揚始得閲之¶
嗚呼齊地之彊民物之夥自古然也桓公任管仲以成¶
霸業聖人嘗稱其功謂一變能至於魯後世去古雖逺¶
山川郡邑猶存革其俗以化其民獨不在夫上之人乎¶
當漢之始兵戈甫定曹參為齊相師禮蓋公以清靜化¶
民齊乃大治兹非其效歟今齊為山東重鎮所綂郡縣¶
五十有九宦游于齊者獲是書觀之寧無益乎予於于¶
公之言重有感焉謂三代兩漢人材夲乎學校之敎養¶
<pb:KR2k0026_WYG_000-4a>¶
謂風俗自漢晉以降愈變而愈下羙昔人之賑饑有道¶
歎近世之採金病民以稷下學術流于異端以海上求¶
仙惑于神異斯亦足以慨公之志矣夫公諱欽字思容¶
益都人濳擢南行臺掾云至元五年己卯冬十月丙戌¶
朔嘉議大夫江北淮東道肅政㢘訪使蘇天爵序¶
